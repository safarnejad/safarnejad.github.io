<!DOCTYPE html>
<html dir="rtl" lang="fa">

<head>
  <meta charset="utf-8">
  <meta http-equiv="X-UA-Compatible" content="IE=edge" />
  <meta name="viewport" content="width=device-width, initial-scale=1.0">
  <title>نکاتی دربارۀ تمرین‌ها</title>
  	
  	<link rel="stylesheet" href="css/bootstrap.css" type="text/css" />
  	<link rel="stylesheet" href="css/bootstrap-responsive.css" type="text/css" />
	<link rel="stylesheet" href="css/syntax.css" type="text/css" />
  	<link rel="stylesheet" href="css/main.css" type="text/css" />
  
  	<script src="js/jquery-1.11.0.min.js"></script>
  	<script src="js/bootstrap.min.js"></script>
</head>

<body>
  <div id="page" class="container mynarrow">
      <h3 class="nomargintop">نکاتی دربارۀ تمرین‌ها</h3><br/>
<p class="myjustify">
      مطمئناً تعدادی از موارد زیر را از قبل می‌دانید و برایتان تکراری است. با این حال با خواندن این راهنما مطمئن بشوید که دیدگاه شما و ما در مورد تمرین‌ها یکسان هستند.
      </p><p class="myjustify myindent">
      هر بستۀ تمرین از تعدادی سؤال نظری و تعدادی سؤال عملی تشکیل شده است. بخش نظری دارای سؤال‌های جواب کوتاه و سؤال‌های تشریحی است و بخش عملی نیز از سؤالات برنامه‌نویسی تشکیل شده است.
      </p><p class="myjustify myindent">
      تمام تمرین‌ها از طریق سایت کوئرا تحویل گرفته می‌شوند. تحویل تمرین‌های عملی شامل ارسال کدهای برنامه‌نویسی موردنظر است‌. پس از ارسال کدها به سایت کوئرا، برنامۀ شما تست می‌شود و درست یا غلط بودن به شما نشان داده خواهد شد. همچنین ممکن است کدهای ارسال شده از جنبه‌های مختلف نیز مورد بررسی قرار گیرند. تمرین‌های تئوری نیز در سایت کوئرا تحویل گرفته می‌شوند. این تمرین‌ها باید به صورت فایل PDF تحویل داده شوند. همچنین محتوای فایل یا باید به صورت تایپ شده باشد و یا تصاویر پردازش شده که توسط نرم‌افزارهایی مثل CamScanner و Office Lens با موبایل از دست‌نوشته‌ها گرفته شده‌اند (و یا اسکن دست‌نوشته‌ها). ارسال عکس‌های عادی از دست‌نوشته‌ها، نمرۀ منفی به همراه خواهد داشت.
      </p><p class="myjustify myindent">
      شما زمانی یک بسته تمرین را تحویل داده‌اید که هم قسمت عملی و هم قسمت تئوری آن را تحویل داده باشید. هر کدام از بسته‌های تمرین حدود ۱۱ روز وقت خواهند داشت. زمان انتشار تمرین‌ها دوشنبه‌ها و زمان تحویل آن نیمه‌شبِ جمعۀ هفته بعد است. آخرین زمان تحویل بدون کسر نمره، ساعت یک بامداد شنبه درنظر گرفته می‌شود و پس از آن برای هر روز ۲۵ درصد از نمرۀ شما کسر خواهد شد.
      حل تمرین‌ها را به روزهای آخر موکول نکنید. زمان تحویل تمرین‌ها (مگر در موارد بسیار استثنایی) قابل تغییر نیست. همچنین شما می‌توانید بدون از دست دادن نمره، دو بستۀ تمرین را به انتخاب خود، هر کدام را با حداکثر دو روز تأخیر تحویل دهید.
      </p><p class="myjustify myindent">
      برای برنامه‌نویسی سؤال‌های عملی، حتما باید از زبان پایتون ۳ استفاده کنید. همچنین ممکن است در تمرین‌ها کد‌هایی به زبان پایتون به شما داده شده و از شما خواسته شود آن‌ها را بخوانید و تحلیل کنید.
      </p><p class="myjustify myindent">
      در سؤالات کوتاه نظری نیاز به اثبات نیست و در درجۀ اول جواب نهایی مدنظر است. همچنین در مواردی ممکن است ایدۀ کلی اثبات در یک خط از شما خواسته شود.
      </p><p class="myjustify myindent">
      در سؤالات تشریحی معمولاً نیاز به اثبات درستی یک الگوریتم وجود دارد. برای اثبات درستی الگوریتم ابتدا باید نشان دهید الگوریتم شما همیشه به پایان می‌رسد. سپس نشان دهید که همیشه پاسخ درست می‌دهد. علاوه بر درستی الگوریتم، زمان اجرای آن را نیز باید تحلیل کنید.
      </p><p class="myjustify myindent">
      در نوشتن اثبات دقت کنید تا نمره از دست ندهید. اثبات‌ها باید دقیق، دارای نظم و تا حد امکان مختصر باشد. جزئیات را از قلم نیندازید و در عین حال نکات بدیهی را نیز بیش از حد توضیح ندهید. در حالتی که موفق به اثبات نشدید، بهتر است نتایجی که به دست آوردید را توضیح دهید و سعی نکنید مصحح را گیج کرده و گول بزنید. هدف شما از نوشتن اثبات قابل فهم بودن آن است و اگر مصحح آن را متوجه نشود، نمره‌ای به شما تعلق نمی‌گیرد. در اثبات‌ها مشخص کنید کدام فرضیات مسئله را استفاده کرده‌اید و کدام فرضیات برای اثبات شما لازم نیستند. تصویر و شبه‌کد برای روشن کردن منظور شما مفید هستند و استفاده از آن‌ها توصیه می‌شود، ولی هیچ‌گاه کافی نیستند. مفاهیمی که در صورت سؤال با زبان فارسی توصیف شده‌اند را به زبان ریاضی در اثبات خود دقیق کنید. سعی کنید کلیات اثبات را یک بار در چرک‌نویس بنویسید. ببینید همۀ موارد لازم را تعریف کرده‌اید؟ همه چیز را توضیح داده‌اید؟ آیا ساختار اثبات خوب است؟ آیا ساده‌تر می‌توان اثبات را بازنویسی کرد؟ آیا اشتباهی در اثبات نیست؟ آیا حالت خاصی را جا نینداخته‌اید؟ بررسی این موارد در تمرین‌ها به شما کمک می‌کند در امتحان‌ها نیز نمره‌ای از این بابت از دست ندهید.
      </p><p class="myjustify myindent">
      هدف این تمرین‌ها تسلط شما بر مطالب درسی است. بنابراین همکاری‌های گروهی برای حل مسائل بسیار خوب است. همچنین تجربه نشان می‌دهد دانشجویانی که به صورت گروهی درس می‌خوانند، بهتر از دانشجویانی که تنها کار می‌کنند نتیجه می‌گیرند. توصیه می‌شود قبل از شنیدن پاسخ سؤال از فرد دیگری، حداقل ۳۰ الی ۴۵ دقیقه روی سؤال فکر کنید. سؤالاتی که در گروه نیز موفق به حل آن‌ها نشدید را در سایت کوئرا مطرح کنید. توجه کنید شما تنها در حد ایدۀ جواب مجاز به مشورت با بقیه دانشجویان هستید؛ ولی باید راه‌حل و کدهای برنامه‌نویسی تمرین را به تنهایی بنویسید و نباید تمرین‌ها و کدهای مکتوب شده را در اختیار دیگران قرار دهید. همچنین شما برای حل تمرین‌ها مجاز به استفاده از اینترنت بالأخص پرسیدن سؤال در انجمن‌ها و یا ارسال پاسخ تمرین‌ها در انجمن‌ها نیستید.
      </p><br/><p class="myleft">
      موفق باشید
      </p>
  </div>
</body>
</html>
